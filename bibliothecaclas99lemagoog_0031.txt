16 PRAEFATIO

· Frontinus aetate Titi, qua tamen, aut 'proxime sequente

vixisse Obsequentem quoque non necesse est: nisiex
stilo ejus aliquid ejusmodi velimus augurari, qui videtur
castigatior, quam ut Arcadii temporibus conveniat. Nam
quod Joh. lacobus Frisius in Bibliotheca sua eum Panaetio
ἱ ac Polybio facit aequalem, et vixisse putat anno ante Chri·
stum ducentesimo et quadragesimo, id qua ab eo dictum
creditamve ratione fuerit, dispicere non possum, quurn
ipse Obsequens Augusti Caesaris, sub quo Christus notus
est, et Drusi faciat mentionem. Porro in conficiendo hoc
opusculo Livium praecipue sequutus videtur. Arguit hoc
primum, quod iisdem paene utatur verbis, quibus Livius,
ut ex iis constat, quae in Livio reliqua nobis manserunt,
et ab Obsequente memorantur; deinde quod in Drusi
temporibus finiat narrationes suas; idern enim Livius
quoque facit: obstare queat, quod a Livio dissentiat in
nominibus consulum, sub quibus prodigia quaeque acci-
derunt, quemadmodum uon semel a Scaligero est anno-
tatum. Verum hunc dissensum puto esse non ab ips0,
sed librariis, qui debitam diligentiam ineis consignandis
non adhibuere, saepeque sub eosdem retulerunt, quae con·
tigerant sub diversis. Cui probando suffecerit exemplum
istiusmodi erroris etiam in editis commissi, quem in notis
indicavimus. Sane quum in memoratione istiusmodi pro·
digiorurn Livius peculiarem adhibuerit prae cunctis aliis
scriptoribus diligentiam, ac majorem paene, quam histo-
, rico convenientem, ut nonnulli arbitrantur, ratio est evi·
dens, cur sequendum ipsum sibi proposuerit, et hanc
partem ex eo putarit sibi excerpendam. De caetero argu-
mentum paucissimis est tractatum ex veteribus, ac for-
tasse nemini, praeter ipsum Nostrum, unumque Johan-
nem Laurentium Philadelphenscm Lydium, qui tamen
longe post, Justiniani ,atque Anastasii temporibus, et
graece scripsit, ut ex Photii cod. cuxxx notum est. Ge-

 

